{
  "faqs": [
    {
      "question": "ကီဖာဆိုတာဘာလဲ",
      "answer": "Kefir ဆိုတာခုမှစကြားဘူးတဲ့သူတစ်ယောက်ကို Kefir ဆိုတာဘာလဲဆိုတာတော်တော်လေးရှင်းပြရခက်မယ်ထင်ပါတယ်။\n\nအလွယ်ဆုံးပြောလိုက်ရင်တော့ ကီဖာ( Kefir) ဆိုတာ အချဉ်ဖောက်ထားတဲ့အစားအသောက် ဖျော်ရည်တစ်မျိုးဖြစ်ပါတယ်ပေါ့။ သူကို သကြား နဲ့လုပ်တဲ့ ရေကီဖာ ( Water Kefir) ရယ်၊ နို့နဲ့လုပ်တဲ့ နို့ကီဖာ ( Milk Kefir) ရယ်လို့ ၂မျိုးထပ်ခွဲပြီး ပြောပြလို့ရပါတယ်။\n\nကီဖာ ( Kefir) ပြုလုပ်သောက်သုံးဖို့အတွက် ပထမဆုံးလိုအပ်တာကတော့ ကီဖာစေ့လေးများ ( Kefir Grains) လေးများပဲဖြစ်ပါတယ်။ ကီဖာစေ့လေး ( Kefir Grains) လေးများဟာ လူတို့ ပြုလုပ်ဖန်တီးထားတာမဟုတ်ပဲ လွန်ခဲ့သောနှစ်ပေါင်းများစွာကတည်းက ကောကေးဆပ်တောင် တန်းများဘက်ကအစပြုလို့ လူတစ်ဦးနဲ့ တစ်ဦး လက်ဆင့်ကမ်းမျှဝေရင်း ကမ္ဘာအရပ်ရပ်ကိုပြန့်နှံ့လာခြင်းဖြစ်ပါတယ်။ ထူးဆန်းအံသြဖို့ကောင်းတာက ကီဖာစေ့ ( Kefir Grains) လေးများသည် ယနေ့အချိန်ထိ လူတို့ပြုလုပ်ဖန်တီးလို့မရပဲ သဘာအလျောက် အလိုလိုပွားလာရာကနေ လူတစ်ဦးနဲ့တစ်ဦး လက်ဆင့်ကမ်းမျှဝေရင်း ကမ္ဘာအရပ်ရပ်ကိုပြန်နှံ့လာတာဖြစ်ပါတယ်။ ဒါကြောင့် ကီဖာပြုလုပ်ဖို့ဆိုရင် ကီဖာစေ့ ( Kefir Grains) လေးများကို ကိုယ်တိုင်ပြုလုပ်လို့မရပဲ ကီဖာပြုလုပ်သောက်သုံးနေသူတစ်ဦး တစ်ယောက်ဆီကနေ တောင်းခံခြင်း ( သို့မဟုတ်) အလှူခံပြီးမှ ပြုလုပ်သောက်သုံးရမှာဖြစ်ပါတယ်။\n\nရေကီဖာ( Water Kefir) နှင့် နို့ကီဖာ( Milk Kefir) ဆိုပြီး ၂ မျိုးရှိသလို၊ ကီဖာစေ့( Kefir Grains) လေးများလည်း ၂ မျိုးကွဲသွားပါတယ်။ ရေကီဖာ ( WK) ပြုလုပ်ဖို့ဆိုလျှင် ရေကီဖာစေ့ ( Water Kefir Grains) လေးများလိုအပ်ပြီး၊ နို့ကီဖာ ( MK) ပြုလုပ်ဖို့ဆိုလျှင်တော့ နို့ကီဖာစေ့ ( Milk Kefir Grains) လေးများလိုအပ်ပါတယ်။\n\nနို့ကီဖာစေ့ ( Milk Kefir Grains) လေးများဖြင့် နို့ကီဖာ ( MK) ပြုလုပ်သောက်သုံး၍ ရသလို ရေကီဖာ ( WK) လည်း ပြုလုပ်သောက်သုံးနိုင်ပါတယ်။ သို့သော် ရေကီဖာစေ့ ( Water Kefir Grains) များဖြင့်တော့ ရေကီဖာ ( WK)၊ အုန်းစိမ်းရေကီဖာတို့သာပြုလုပ်သောက်သုံးနိုင်ပြီး နို့ကီဖာ ( MK) တော့ ပြုလုပ်၍ မရပါ။"
    }
  ]
}